---
layout: post
title: "曾国藩 家书一篇"
date: 2012-08-22 20:54
comments: true
categories: Note
---

##课程

    主敬  整齐严肃，无时不惧。无事时心在腔子里，应事时专一不杂。
    静坐  每日不拘何时，静坐一会，体验静极生阳来复之仁心，正位凝命，如鼎之镇。
    早起  黎明即起，醒后勿沾恋。
    读书不二  一书未点完，断不看他书。东翻西阅，都是徇外为人。
    读史  《二十三史》每日读十页，虽有事不间断。 
    写日记  须端楷，凡日间过恶，身过、心过、口过，皆记出，终身不间断。
    日知其所亡  每日记“茶余偶谈”一则，分德行门、学问门、经济门、艺术门。
    月无忘所能  每月作诗文数首，以验积理之多寡，养气之盛否。
    谨言  刻刻留心。
    养气  无不可对人言之事，气藏丹田。
    保身  谨遵大人手谕：节欲，节劳，节饮食。
    作字  早饭后作字，凡笔墨应酬，当作自己功课。
    夜不出门  旷功疲神，切戒切戒。
